Eugenius cum omnibus Latinis qui in civitate erant simul
convenientes, Episcopum, Romanae Ecclesiae fidem profitentem
eligere statuerunt, ad propagandam duarum voluntatum do·
ctrinam contra illam Graecorum, (qui postea Melchitae sunt
appellati). Omnes una voce Ioannem Maronem Episcopum di·
xerunt, qui Cardinali propositus, Episcopus Botrensis et montis
Libani est consecratus, ut Libaniotas in fide Romanae Eccle-
siae confirmaret, fatentibus ipsis Iacobitis in catechesi. Episco-
pali dignitate auctus illico in Phoeniciae oras profectus est prae-
dicationibus, missionibus, et visitationibus, nec non et admo·
nitionibus optimae indoli et precibus coniunctis, illos populos
obedientes reddidit, et in vera fide roboravit.

In excolenda vinea Domini se totum impendit, eo suc-
cessu, ut ad veram fidem plures Monophysitas atque Mono-
thelitas tum longe dissitos, tum finitimos, tum convenas
servos, tum in indigenas perduxerit. Illa natio non tantum
animo, sed etiam viribus fortis, brevi tempore, non solum
omnes montis Libani provincias subiecit , sed etiam omnem
regionem, quae a Hierosolyma usque ad Armeniae provincias
pertingit, ut Cedrenus in historia Constantini Pogonati narrat,
et Zonaras et Paulus samosatenus et alii historici graeci. Ex
quibus narrationibus agnoscitur quomodo Ioannes Maro ad
Montem Libanum pervenerit , quomodo vicini et longinqui,
servi et liberi , undique ad eum convenerint , ut armentum
ad Pastoris vocem, quod omnem Syriam occupavit. Etenim
duodecim millia militum, sub Ducis imperio pugnabant, Per-
siae et Arabiae regiones, absque ullo timore invadentes. Qua
de causa, omnes timor accepit, etipse Saracenorum Princeps
Mahanajat, cum aliis ducibuS, Imperatorem Graecorum Di-
vina Providentia adiutum , cognovit, et submissus pacem ab
eo quaesivit, et annuum tributum , decem millia scutatorum
aureorum, nec non servos et equos promisit. Constantinus pre-
cibus annuit, et maxima pax tunc in Oriente et Occidente con-
firmata fuit. Tranquillitate et pace tali modo assequuta, Im·
perator, Concilium VI. Oecumenicum, Constantinopolitanum ΠΙ.
indixit contra Monothelitas, ut civili, Religiosa etiam pax adiun-
geretur. Hoc Concilium, quod anno 680 die 9 Novembris ince-
pit, et sequenti anno fuit absolutum, sub Agathone Papa ce-
lebratum fuit.

